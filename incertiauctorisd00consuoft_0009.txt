Si litterarum antiquarum cognitio nulla incrementa
caperet nisi ex eis scriptoribus, qui raro admodum et
magnis intervallis ex bibliothecarum tenebris in lucem
proferantur, imminui contra crederetur, quotienscun—
que liber aliquis ab eo cui adscribere consueverimus
auctori abiudicetur, maximum futurum esse periculum,
ne nostrae aetatis philologi potius retrocessisse quam
priores superasse viderentur rectissime scriptum legi-
mus in eximia Wolfflini, viri doctissimi, dissertatione,
quae est de L. Annaei Senecae monitis. Quare haud
absonum mihi visum est antiquit-atis studia librum
quendam oblivione prorsus obrutum edendo pro mea
parte promovere, quem si qui propter dicendi rationem
ab optimis scriptoribus remotam parvi aestimabunt
spero futurum esse utilem et ad litteras antiquas ac—
curatius quam adhuc fieri potuit perscrutandas et ad
fabulas melius intellegendas, quas de Constantino
Magno eiusque matre iterum iterumque excogitabant
novas.

Nam ut cetera omittam, ea, quae Suidas (II, p.
382 ed. Bernhardy) de rationibus quibusdam nobis
tradidit, quibus Constantius Chlorus Constantinum
filium suum cognovisse dicitur, ex eis libris, qui adhuc
de his viris publici iuris facti sunt, intellegi plane
non poterant. Nunc vero illud Suidae γνωρισθεὶς
δὲ τῷ πατρὶ κατά τινας γνωρίμους τρόπους ita inter-
pretari licet, ut si non eandem similem certe narra-
tionem suidas ante oculos habuisse dicatur atque hic

